Detta är en lite större uppgift där du/ni skall bygga ett komplett program, en TODO-applikation

När programmet körs skall det läsa in uppgifter från en fil och sedan presentera följande gränssnitt för användaren
--------------------------------------

1. Lista uppgifter
2. Lägg till uppgift
3. Ta bort uppgift
4. Avsluta programmet
--------------------------------------

Ni får själva välja hur ni implementerar de olika funktionerna.
När programmet avslutas skall alla uppgifter sparas i filen igen.



43.1 Design.
Fundera över hur en uppgift skall representeras i programmet.
Skall ni exempelvis skapa en klass för uppgifter eller använda en dictionary?

Hur skall uppgifter sparas i en fil? Json eller bara ren text?

Vilka olika saker som programmet gör kan ni identifiera? Detta kan vara sådant som.
- Läsa in uppgifter från fil
- Skriva ut gränssnittet
etc.

Tanker är att ni redan innan ni sätter igång och programmerar skall ha en rimligt bra idé om
vad programmet skall göra och hur det skall gå till rent praktiskt.

Skriv ner det ni kommer fram till i en textfil.


43.2
Implementera gränssnittet.
Skriv kod som presenterar användaren med gränssnittet som det ser ut i inledningen till uppgiften.
Programmet behöver ännu inte göra något när man väljer t.ex. lista uppgifter men det kan vara en bra
idé att exempelvis skriva ut en text i terminalen så att ni ser att det går att välja de olika funktionerna

43.3
Implementera funktionerna för att lägga till, ta bort samt lista uppgifter.

43.4
Implementera en funktion för att spara uppgifterna till en fil. Denna funktion skall anropas när man
väljer att avsluta programmet.
Det vill säga att om ni startar programmet. Lägger till en uppgift eller två och sedan avslutar
programmet skall det nu finnas en fil där era uppgifter finns sparade.
Innan ni sätter igång och försöker skriv kod för detta är det en bra idé att bestämma hur filen skall se ut
Hur ser en uppgift ut i filen? Hur kan jag spara flera uppgifter i filen på ett sätt så att det är
lätt att sedan läsa in dom igen?

43.4
Implementera en funktion som läser in filen med uppgifter. Se till att denna funktion anropas automatiskt när
programmet startas. Det vill säga att om ni tidigare kört programmet, lagt till två uppgifter och sedan avslutats
skall ni nästa gång programmet körs se dessa två uppgifter om ni väljer att lista uppgifter.